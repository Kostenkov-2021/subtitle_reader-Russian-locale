### Tekstityksenlukija

#### Lataaminen
Lataa napsauttamalla [tästä].(https://github.com/maxe-hsieh/subtitle_reader/releases/latest/download/subtitle_reader.nvda-addon)

---

#### Johdanto

Kun verkkoselainta käytetään videoiden katsomiseen, NVDA löytää tämän lisäosan avulla sivulla olevan tekstityksen sekä puhuu ja näyttää sen pistenäytöllä reaaliajassa.

---

#### Ohjeet

##### Ominaisuudet

* Tukee Netflixiä, Disney+:aa, YouTubea, KKTV:tä, MaruMarua sekä muita sivustoja
* Yhteensopiva suosittujen selainten kanssa
* Löytää automaattisesti verkkosivuilla olevan tekstityksen
* Antaa palautteen puheena ja pistekirjoituksena
* Automaattinen päivitysten tarkistus
* Nopea käyttöönotto ja käytöstä poisto

---

##### Käyttö

Avaa tuettu verkkosivusto selaintasi käyttäen ja valitse video, jossa on tekstitykset. Siirrä sitten kohdistus videosoittimen alueelle kuullaksesi tekstitykset puheena tai lukeaksesi ne pistenäytöltä. Voit keskeyttää tekstityspalautteen lopettamalla NVDA:n puheen, sulkemalla soittimen tekstitykset tai painamalla NVDA+Y lopettaaksesi palautteen.

---

##### NVDA-yhteensopivuus

Tekstityksenlukija pyrkii tukemaan kaikkia NVDA:n versioita. Tähän mennessä vanhin testattu versio on 2019.2.1.

---

##### Tuetut selaimet

Tekstityksenlukija tukee ja on testattu toimivaksi seuraavien selainten uusimmilla versioilla:

* Google Chrome (versio 97.0.4692.99, virallinen versio, 64-bittinen)
* Mozilla Firefox (versio 77.0.1, 64-bittinen)
* Microsoft Edge (versio 97.0.1072.76, virallinen versio, 64-bittinen)
* Brave (versio 1.34.81, Chromium: 97.0.4692.99, virallinen versio, 64-bittinen)

---

##### Pikanäppäimet

Tässä ovat oletuspikanäppäimet ja niiden toiminnot. Kaikkia pikanäppäimiä on mahdollista muuttaa NVDA:n Näppäinkomennot-valintaikkunassa.

* NVDA+Y: Ota tekstityksenlukija käyttöön tai poista se käytöstä

---

##### Huomautuksia

1. Tekstityksenlukija on käytettävissä vain yllä luetelluissa selaimissa.
2. Tekstityksen kuulemista tai lukemista varten kohdistuksen on oltava videosoittimessa, ja yleensä senhetkinen aika, äänenvoimakkuus ja videotoiston säätimet ovat videosoitinalueen osia.
3. Varmista, että videossa on tekstitys, ja mikäli siinä on, voit käyttää selaustilaa muuttuvan tekstitystekstin etsimiseen.
4. Mikäli sivuston toistokäyttöliittymää päivitetään, tekstityksenlukija saattaa lakata toimimasta, jolloin sinun on odotettava, että se päivitetään, tai ota yhteyttä tekijään alla olevia yhteystietoja käyttäen.

---

#### Yhteystiedot
Mikäli sinulle tulee mieleen kysymyksiä tai ominaisuusehdotuksia tekstityksenlukijaa käyttäessäsi, ota rohkeasti yhteyttä kehittäjään alla olevia tietoja käyttäen:

* Skype:
[p15937a](https://join.skype.com/invite/VnIdifjym1OR)
* Facebook:
[Profiili](https://m.facebook.com/profile.php?id=100002631752665&refid=46&ref=content_filter&__xts__[0]=12.%7B%22browse_result_type%22%3A%22browse_type_user%22%2C%22click_type%22%3A%22result%22%2C%22module_result_position%22%3A0%2C%22module_role%22%3A%22ENTITY_USER%22%2C%22result_id%22%3A100002631752665%2C%22session_id%22%3A%222108b07c-e391-4921-aaa7-474a90634d73%22%2C%22unit_id%22%3A%22mtouch_bem_res%3A30287062e76b81d229366f24878df5b4%22%2C%22unit_id_click_type%22%3A%22graph_search_results_item_in_module_tapped%22%2C%22unit_id_result_id%22%3A100002631752665%7D)
* NVDA:n taiwanilaisyhteisön keskustelufoorumi:
[Tekstityksenlukijan keskustelualue](https://www.nvda.tw/discussion/ui=2005603400tm=1964947895)
